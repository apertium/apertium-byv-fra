text
"A be zʼo tshwèt nkô nebe nshun Nsi là, mbʼa bwô ndù o ke nghamtʼé à ntùm mat zʼa bwô i là
. Yésu lo tshob mbe: “ghaghamte tse nenùn,” ghù neke nghamte Nsi à mba “Nenùn” tshwèt mbètte là. (Yohané 4:23, 24) Manze zʼa tsin neloʼ nke nghamte Nsi yi là bʼa ndàʼ ntshùʼ. (Efesô 4:4-6) Matghamte nenùn num ntshagte mèn à num manze nenèn nkwé yôg matmat; là matghamte nsi ze kebwô num ntshagte mèn à num manze nebi.​—Matio 7:13, 14."
"O kuʼni nebe lèn ndàghamte ze nenùne, nke ndôtʼà mat ze tse ghaghamte ghù là
. Yaweh bʼa tàʼ Nsi mebwô; ghaghamtʼé tse nenùn bʼa benntùn tsʼa tshwèt mbètte ndù, mba bo yub ke ngù à be tshu mebwô là. Tù buma ntùn num njam mbwô mbwô ntàm mi; be ndaṅdaṅ, ndàghamte ze nenùn num mfà ben netsine.​—Matio 7:15-20."
"Shun Yaweh Nsi num mfà nkuʼni ndùb Nwaʼni Nsi. 
Bo lèn ndù Nwaʼni Nsi fe à Nsi. Bo ke nsiaṅ Nwaʼni Nsi à num  ndù à be tàʼ ngatshagte yub ntùm yôg: num neywimte yub neke ntsiagte tshunu, mbèn ngù bo lèn Nsi kuaʼ mebwô. (2 Timôtio 3:16) Bo num nkagtùn neke ngù à ju ze bo num ntswite benntùn yi là."
"Shun Yaweh Nsi ghù nkôni netèt bo. 
Yésu lo làʼte ndù à num nkô benntùn, nummbe a lo ke ntswite yub nelèn Nsi, mbèn nke njate ghangokèt. Ben tse bo num nzin ntùm matghamte nenùn nà, num mbèn ndàʼte ndù mba bo yub num nkô tsemoʼ benntùn. Be ndaṅndaṅ mbà Yésu là, bo keʼ be tutte bà bwoṅ mba ghùnngô tse bo be netèt bo là. Yésu lo tshob mbe benntùn nsi be lèn ghaziʼte nu i, njen à nkôni zʼa be netèt bo là.​—Yohané 13:35."
"Shun Nsi num nke mfà nkuʼni lèn se : Yaweh. 
A be ndùse tàʼ mèn gha neke ntsiaṅ o lèn so là, mbʼo kwate mbe yen mèn nà bʼa nshun kô ntù o ké? Nga! Be num ngù tàʼ nshun be, mba be àʼ ke ntsiaṅ i à koʼ lèn se, mbèn nke ntshob numebwô mfà num i, mbwe tsemoʼ benntùn. Ben tse bo tshwèt ndiag nebe shun Nsi là, ghù neke ntsiaṅ i à  koʼ lèn se, mbèn nke ntswite tsemoʼ benntùn ndù bo lèn i. Yaweh kô ndù bag à bin ke ngù à ndùla.​—Matio 6:9; Roma 10:13, 14."
"Mba Yésu là, shun Nsi num nke nsoṅ benntùn ju ze Nufen Nsi be yi là
. Nufen Nsi bʼa tàʼ netô zʼa be mfe kamànyam, ndù a yi zi bèn kaṅ nsitshàʼ loʼ ghù paradisi yi là. Shun Nsi num nke ngabte mbwô tshô sen Nufen Nsi là boa tsemoʼ benntùn.​—Matio 24:14."
"Ghakwinta Yaweh num nke nkagtùn ke bot, nebe shun Nsi
. Bo num mbwôg Nwaʼni Nsi mbèn nke nkôni netèt bo bo. Bon num ntsiaṅ mbèn nke mfà nkuʼni lèn Nsi. Bo num mbèn nke nsoṅ tsemoʼ benntùn ju ze Nufen Nsi be yi là. Ghakwinta Yaweh bèn nke nghamte Nsi num manze nenùn num nsitshàʼ sènni."
text
"Nekutkushun bin Yaweh Nsi bʼa tàʼ mbwô ju tà miagte, zʼa lo mbètte mbʼo ghù là
. Tshùàben nsi tswitʼo mbʼà bʼo ghù kà ntswe tsiaṅte mba netswe kebwôg sàm ju là. A nsi tshuʼ o bu mbeʼyàm tshukebwô tsʼo nàʼ nke mbam mbèn nke ngù ntùm njam nà. A nsi ke juʼ nkuàʼ mo ntùm yo neke ndeʼtʼé. A nsi ywimtʼo ndù o juʼ fite mum ntù o, mbèn njab njoṅ mo nkwate fa num i. (Yobkwi 71:5; 73:28) Yaweh Nsi ke tomtʼo mum ngelaṅ ngeʼ. (Yobkwi 18:18) Mbèn mbe seʼe, ju ze Nsi bù nezi mfà wù ndù mànjam, mba yu nkàbtshoʼ fàʼ num so kushun bin yi là, bʼa yôg matmat.​—Roma 6:23."
"Ndaṅdaṅ mbʼo tshwèt nkùʼte nseʼ mbaṅ Nsi là, bʼa be ndaṅndaṅ mbʼo tshwèt nkhùʼte nseʼ mbaṅ shun tse là
. Mba bo yub nsi kaṅ tùʼ à shun tsho. Kuaʼ nenùn, bo nsi be à mbà fèttsho tse bandum boa tse bènnzwi là. Bo nsi loʼ à tsiaṅte kà nke ntswitʼo, nelèn Nsi, mbèn nke mfà neta wù neloʼ ziʼte nèn yi mbwe."
"Nsi keʼ bʼa nguan be
. A be zʼo tshwèt ndiag ne kutkushun bin Yaweh là, o juʼ yen ju ndùb li kuaʼ mebwô. Nekutkushun bin Nsi, keʼ bʼa lèn kushun se ghuàn ntshùʼ num nkut là. Lèn mbʼa Ywèn ntshùa be mayàme, mbèn ngù zenu mba neta ntshùa be. A kuʼni netô be. Ntshùate num ndùla, a be ze be tshwèt ndiag nebe nshun i là, mbʼa bwô ndù be ke njuʼ à ju zʼa tshobe, mbèn nke mfàʼ à ju zʼa bètte là. Ndàʼ nefàʼ ndùla bèn nsi ghù ndù bag à bin ke njuʼ mebwô.​—Esaya 48:18."
"A be zʼo tshwèt nkô nebe nshun Nsi là, mbʼa bwô ndù o ke nghamtʼé à ntùm mat zʼa bwô i là
. Yésu lo tshob mbe: “ghaghamte tse nenùn,” ghù neke nghamte Nsi à mba “Nenùn” tshwèt mbètte là. (Yohané 4:23, 24) Manze zʼa tsin neloʼ nke nghamte Nsi yi là bʼa ndàʼ ntshùʼ. (Efesô 4:4-6) Matghamte nenùn num ntshagte mèn à num manze nenèn nkwé yôg matmat; là matghamte nsi ze kebwô num ntshagte mèn à num manze nebi.​—Matio 7:13, 14."
"O kuʼni nebe lèn ndàghamte ze nenùne, nke ndôtʼà mat ze tse ghaghamte ghù là
. Yaweh bʼa tàʼ Nsi mebwô; ghaghamtʼé tse nenùn bʼa benntùn tsʼa tshwèt mbètte ndù, mba bo yub ke ngù à be tshu mebwô là. Tù buma ntùn num njam mbwô mbwô ntàm mi; be ndaṅdaṅ, ndàghamte ze nenùn num mfà ben netsine.​—Matio 7:15-20."
"Shun Yaweh Nsi num mfà nkuʼni ndùb Nwaʼni Nsi. 
Bo lèn ndù Nwaʼni Nsi fe à Nsi. Bo ke nsiaṅ Nwaʼni Nsi à num  ndù à be tàʼ ngatshagte yub ntùm yôg: num neywimte yub neke ntsiagte tshunu, mbèn ngù bo lèn Nsi kuaʼ mebwô. (2 Timôtio 3:16) Bo num nkagtùn neke ngù à ju ze bo num ntswite benntùn yi là."
"Shun Yaweh Nsi ghù nkôni netèt bo. 
Yésu lo làʼte ndù à num nkô benntùn, nummbe a lo ke ntswite yub nelèn Nsi, mbèn nke njate ghangokèt. Ben tse bo num nzin ntùm matghamte nenùn nà, num mbèn ndàʼte ndù mba bo yub num nkô tsemoʼ benntùn. Be ndaṅndaṅ mbà Yésu là, bo keʼ be tutte bà bwoṅ mba ghùnngô tse bo be netèt bo là. Yésu lo tshob mbe benntùn nsi be lèn ghaziʼte nu i, njen à nkôni zʼa be netèt bo là.​—Yohané 13:35."
"Shun Nsi num nke mfà nkuʼni lèn se : Yaweh. 
A be ndùse tàʼ mèn gha neke ntsiaṅ o lèn so là, mbʼo kwate mbe yen mèn nà bʼa nshun kô ntù o ké? Nga! Be num ngù tàʼ nshun be, mba be àʼ ke ntsiaṅ i à koʼ lèn se, mbèn nke ntshob numebwô mfà num i, mbwe tsemoʼ benntùn. Ben tse bo tshwèt ndiag nebe shun Nsi là, ghù neke ntsiaṅ i à  koʼ lèn se, mbèn nke ntswite tsemoʼ benntùn ndù bo lèn i. Yaweh kô ndù bag à bin ke ngù à ndùla.​—Matio 6:9; Roma 10:13, 14."
"Mba Yésu là, shun Nsi num nke nsoṅ benntùn ju ze Nufen Nsi be yi là
. Nufen Nsi bʼa tàʼ netô zʼa be mfe kamànyam, ndù a yi zi bèn kaṅ nsitshàʼ loʼ ghù paradisi yi là. Shun Nsi num nke ngabte mbwô tshô sen Nufen Nsi là boa tsemoʼ benntùn.​—Matio 24:14."
"Ghakwinta Yaweh num nke nkagtùn ke bot, nebe shun Nsi
. Bo num mbwôg Nwaʼni Nsi mbèn nke nkôni netèt bo bo. Bon num ntsiaṅ mbèn nke mfà nkuʼni lèn Nsi. Bo num mbèn nke nsoṅ tsemoʼ benntùn ju ze Nufen Nsi be yi là. Ghakwinta Yaweh bèn nke nghamte Nsi num manze nenùn num nsitshàʼ sènni."
"Paradisi àʼ zi ke bʼa mbà yen njù li ze bag à bin be ntùm bwe là. 
Nsi lo ke toʼ kô à nsitshaʼ ze nghùtni mba zwentù, ngokèt mba ngeʼ dun num bwe là. Ntùm ngelaṅ zʼa tshwèt nseʼ là, Yaweh Nsi kaṅ nsitshàʼ a zi tàʼ paradisi. Paradisi àʼ zi nke nfutʼà ke lèn dùʼ à. Bag à bin juʼ ju ze Nwaʼni Nsi tshwèt ntshob mfà num bwe là:"
"Ben mebwô
. Paradisi nsi bʼa dùʼ ntswe  shun Nsi. Bo nsi ke ghù à tshumebwô mbwe tsemoʼ benntùn; bo àʼ zi nke nzin à ntùm nkàn netsin mi Nsi yàb bo là.​—Tankùt 2:21."
"Jujù mayàme
. Nzikuʼ ke nsi yà ntùm paradisi. Nwaʼni Nsi tshwèt ntshob ndù: “jujù nsi ghàʼ mbu num nsitshàʼa.”​—Yobkwi 72:16."
"Mbwômbwô mbàʼ mba miag mfaʼ mi ntùn
. Ntùm paradisi mba zit tunndà lo nsi kut ze  bàʼ mbèn nke ntswe ntùm bwe. Mba zit mèn lo nsi tsiaṅte num nejù bin mbu mfàʼ mi.​—Esaya 65:21-23."
"Fite nsi be num nsitshàʼ fa miagte
. Mba léʼ ntshùʼ benntùn ke nsi bèn ke zwe e, ke nebèn nke nkhwùte tshwèt ntsho lo. Ntshob Nsi tshwèt ntshob ndù: “[Yaweh] Nsi ghù ntsho tsin tà nèn nkum num ntôgnjù.”​—Yobkwi 46:8, 9."
"Ntswe mebwô
. Nwaʼni Nsi yàb men nkàʼni li ndù: “Sàm mèn ntùm paradisi ke nsi tshob mbe: ‘me tshwèt ngone.ʼ” (Esaya 33:24) Mba sàm nkeʼkèt, mfùmiag, ketshob, ke mbuʼntoṅ lo ke nsi bèn be.​—Esaya 35:5, 6."
"Neyen ngeʼ, nejuʼ kebwô, ke nsi bèn be: mbà vùkob nsi mii
. Ntshob Nsi tshwèt ntshob ndù “vù ke nsi bèn be; ke ntsenyà, ke nekuàʼa, ke yà lo ke nsi bèn be; nummbe, bà mbwe tshu yà tôge.”​—Apokalips 21:4."
"Bo nsi biagte nzwit tshùagkèt benntùn
. Yaweh bù yenni benntùn: “Nseʼ num ba tshùagkèt benntùn . . . bo nsi sô yub num nsitshàʼa; mbèn mbe seʼ mba ghasàʼndam nà, bo nsi tshoʼ yub num bwʼà netshoʼ ghuàʼa.”​—Tankùt 2:22."
"Nzwit mènnyiaṅtu nsi ke kôni mbèn nke ngù nkuʼni netèt bo bo
. Nuketsin, ngeʼ neloʼ ntèt mèn yi, gheʼte, ke nkemban lo, ke nsi bèn be. Benntùn nsi tamte ntswe ntshu ntshùʼ, mbèn nke nzin à mum nkàn netsin mi Yaweh yàb bo là.​—Esaya 26:9."
"Nebe nshun Nsi tshwèt mbètte mbʼo ziʼte nelèn i mebwô
. Shun tsho keʼ lèn lèn so mbèn nke ntsiaṅ o à yi ké? Ṅ, bo ke nghù à ndùla. Mba Nsi kô mbʼo ziʼte, ndèn lèn se, mbèn nke ntsiaṅ i à yi. Lèn Nsi bʼa Yaweh. (Yobkwi 83:18; Matio 6:9) A bwô ndù o ziʼte ndèn ju zʼa num nkô, mba zʼa keʼ be kô là. A bwô mbʼo ziʼte ndèn ben tse bo be shun tse, mba tse bo be ghakeban tse là. Nelèn mba tàʼ mènntùn loʼ mbe yi ntùm mal i là num ndoʼ nguelaṅ yàme. Nwaʼni Nsi tshob mbʼa bwô netshuʼ ngelaṅ, neloʼ nziʼte nelèn Nsi yi.​—Efesô 5:15, 16."
"Shun Nsi ke ngù à ju zʼa bwô i là
. Loʼ mfiʼ num shun tsho. A be zʼo ghù shun tsho, ke ke ndoʼ yub mebwô, mbèn nke ngù à tshu tse bo keʼ kô là, mba bo àʼ bam nebèn nke ntamte nzin bin à bo ké? kuàʼ nenùn, nga: bin à bo nsi facte e! Ndaṅndaṅ be mba tshen shun tsho là, à be zʼo kô nezin shun bin Nsi là, mbʼa bwô ndù o ghù à mat zʼa be mebwô mbwe i là.​—Yohané 4:24."
"A keʼ bʼa njoṅ ndàghamte fa bèn nke ntshagte mèn num manze nekutkushun bo Nsi
. Yésu Kristô, zʼa be mbwe nshun Nsi là, lo tshob nu mfà num nze bàa. Tshù ju zʼa nàʼ ntshob li: “tàʼ manze ndùb num bwe, ndù bwoṅ benntùn bèn nke ntèn ntshùa num bwe; yen manze ndùb là num ntshagtʼo, o nèn mbi à nebi. Moʼ manze bèn mbe bwe, ndù a fét: njoṅ bon ndô benntùn tse bo ke nzin num bwe là kag; yen mefètnze là num ntshagtʼo, o nèn nkwé yôg matmat.” Yen ni ke mbagte nsoṅ o à mbe: A be zʼo tshwèt nkô netam kushun bin Nsi là, mbʼa bwô mbʼo ziʼte ndèn kuàʼ koʼ manze netsin ze bo num ndoʼ nghamtʼé yi là.​—Matio 7:13, 14."
"O kuʼni ne tshùate num neke nsiaṅ Bibèl ndèn Nsi. 
Yaweh Nsi lo tshoʼ tsemoʼ benntùn ta mbwe ndù bo kite ntshob mi. Bo ke ntsiaṅ men nkite lʼà ndù Nwaʼni Nsi. Num sènni, bag à bin num mbe lèn Nsi, nke nsiaṅ à Nwaʼni Nsi. A tshùate num mba ntshob mi, ke nkùn i lo, bèn mbe ntùm Nwaʼni Nsi là, bo num mbèn ntsiaṅ Nwaʼni Nsi mba ndù: Ntshob Nsi. Bag à bin kuʼni nebam ju ze Nwaʼni Nsi num ntshob là, nummbe Yéhôva keʼ be tatte. “Nsi keʼ kuʼni netatte.” (Héber 6:18) Ntshob Nsi bʼa nunenùne.​—Yohané 17:17."
"Nwaʼni Nsi bʼa tàʼ ju tanjoṅ, zʼa tshùa njoṅ tsemoʼ tshu tanjoṅ  tse Nsi fà be là
. Nwaʼni Nsi ke mbe mbwe be à mba tàʼ ṅwàʼni ze tàʼ ngankôni tà bônkeʼ kite ntum bon tse là. A num nsoṅ be nu mfà num mba Nsi yàb nkaʼni nezi nkaṅ yen nsitshàʼ li, à tùʼ tàʼ mbwô du ne tswe bwe, ze lèn se be ndù​—paradisi là. A num nsoṅ be ju zʼa nàʼ ngù ngelaṅ mbwe là, nsôn zʼa tshwèt ngù ndonni mba zʼa nsi ghù bétni bon tse num ngelaṅ ndù mandjam nà. A num mbèn njwimte be nefon manze nenabte nzenze nu tsʼa num mbèt netèt be là yi, mbèn ndàʼte mba mbʼa be bag à bin ghù kà ntswe ntùm tsiaṅte là.​—2 Timôtio 3:16, 17."
"Ghakwinta Yaweh bʼa shun Nsi; bo nsi ywimtʼo, ngù o juʼ ju ze Nwaʼni Nsi tshwèt ntswite là
. A tshwèt mbètte ndàʼ ndù o soṅ yub mbʼo tshwèt ndiag neziʼte Nwaʼni Nsi. Bo keʼ be kwé nkàp mèn kà ntswitʼé Ntshob Nsi. (Matio 10:8) Moʼ manze zʼo kuʼni nebèn ntshùate bwe, kà nziʼte Nwaʼni Nsi là, bʼa nenèn ndà ntseʼte ghakwénta Yaweh zʼa ghebte mbaṅ o là. Bo ke mbumtʼà ntùm bà ndàghamte tse bo ke ntsiaṅ  ndà  Nufen Nsi là. O ke nèn ndà ntseʼte ghakwénta Yaweh ke tag, mbʼo nsi lèn mèn ze Nsi be yi là kuàʼ ndende."
"O kuʼni ne bèn ntshùate nj
a"
"m tshu tse Nsi nabte là, ndèn i. 
Loʼ mfiʼ num men ntshob li ntùm Nwaʼni Nsi. “Nsi lo nabte kamànyam bo tshaʼa.” (Netoʼte 1:1) Ngelaṅ ze Yaweh nàʼ nabte “kamànyam” nà, a lo tshob mbèn mfiʼ lagnyam be ngelaṅ se. Ndonni, yen nà ke nsoṅ be à ke mfà num Nsi à? A ke nsoṅ be à mbe: Yaweh Nsi ghù neta ze ndùb; ndàʼ yi nàʼ mbèn nkuʼni nenabte tàʼ ju zʼa ghù ngùʼ mba lagnyam nà. A tshwèt mbèn nke nsoṅ be à mbe Yaweh ghù zenu; mbe ndù a be ke ghù yen zenu là, mbʼa nàʼ ke kuʼni nenabte lagnyam, sʼa num nke ndumte be, mbèn nke nkéʼ nkàʼ be, ke toʼ bi là."
"Tshu tse Yaweh nabte là num ndàʼte ndù a kô be
. Kwate num njoṅ ntamntù nzenze mi a be num nsitshàʼ là. Yaweh lo kuʼni nenabte ndàʼ tàʼ lèn tam tù ntshù mfà be; ke nefaṅ ke nabte lèn i mba​—ntshùʼ lo. A lo faṅ ke ghù ndùlala, là, ndoʼ bwôntù i, nabte  ntàmntù nzènze yi mfà be: memoʼ ghuʼ, memoʼ sâg; memoʼ kag ke mvôg lo; ngù ngubgwùt nzenze mbèn nke mbwôntshu be nzenze. Yen ni ke ndàʼtʼa mbe Yaweh keʼ bʼa ndàʼ Nsi nkôni; là, a bʼa mba Nsi zʼa ke mfà ju mèn à tuʼ tuʼ là, mbe  Nsi bwôntù, mbe Nsi kondèn.​—Yobkwi 104:24."
"Satan boa bebun tse keʼ kô neyen zin bin nke mfàʼ Nsi
. A lo mbe ndù bo kuʼni mba bo ke ndiag à mbe njoṅ benntùn fa, bènte ntsin à ta ngùànesa mbaṅ Nsi. Bo ke ngù à ndùke? Moʼ tàʼ ṅuʼte manze tshob bʼa netshùàte njam matghamte kebwô. (2 Korintô 11:13-15) Tàʼ matghamte zʼa keʼ be tswitʼà nunenùn zʼa tum ntùm Nwaʼni Nsi là bʼa ze tatte. Manze ghamte tatte ke mfutʼà fe nkàb kebwô​—o num njen nke ntsiaṅ à fe nkàb mebwô. Kelà ndù a bʼa ju neloʼ mfù o yi. A kuʼni neloʼ ngùtni mayàm ntèl o yi."
"Tatte tse ghaghamte tse kebwô num ntswite là, keʼ be fà tsiaṅte  ntù Yaweh: Nsi nenùne
. Ngelaṅ ze Yésu nàʼ mbe num tshàʼ là, tsemoʼ ghaghamte Nsi num manze kebwô lo ke ndiag nezwi i. Tshen ghaghamte là lo ke nkwate mbe, yub mat neghamte Nsi, nàʼ mbèn mbe ze mebwô. Bo lo tshob ndù : “Bag ghù tà yag à ndàʼ ntshùʼ Nsi.” Yésu lo bam bo ndùla ké? Nga! A lo tshob bo ndù: “Bin nà, bin fe à mbaṅ tà zin zʼa bʼa Diabolo là.” (Yohané 8:41, 44) Ntùm njù sènni, mbeʼyam benntùn num nke nkwate mbe bo ke nghamtʼà Nsi: là, nseʼ neloʼ njen yi kuaʼ nenùne, ndù bo ke mfàʼ à Satan boa ywètkebwô tse!​—1 Korintô 10:20."
"Tàʼ tù se ntù i bi là, ke njam à ntàm kebwô; matghamte ze kebwô, num mfà benntùn tse bo num mfàʼ à tshukebwô là
. Ngùtni be yam ntùm njù mfe à tshukebwô tse benntùn num ngù là. Nekwate numebwô keʼ bèn nebe; ntshùate num ndùla, benntùn num nzwe zweʼ netèt bo bo, tsemoʼ nke njé tshô, tse ndùp nke mfétte tse nkeʼ nkeʼe ; neke nzwite benntùn boa neke ntshùb bènnzwi tùn kà nzi boa bo ghaʼ mbu. O ne màʼ miag nelôte, mbo nsi yen mbe : mbeʼyàm benntùn tse bo num mfàʼ tshen tshukebwô là, bʼa ghabétnjam tàʼ matghamte; là yub Matghamte keʼ be tènte yub ndù bo ke mfàʼ à ju zʼa be mebwô là. Bo keʼ kuʼni nebe shun Nsi, tà nkum ndàʼ num ngelaṅ ze bo nsi tsin neke mfàʼ tshukebwô là.​—Matio 7:17, 18."
"Matghamte Kebwô num ntshwite benntùn neke nghamte netou. 
Nsi tshob mbʼa keʼ bwô neke ndeʼte tshu nekome. Yen nà bʼa nenùne. O kuʼni ne tsiaṅte num mèn zʼa faṅ o nsi, ke toʼ tshob sàm nu wù là, nèn nke ntshob yu nu à tàʼ foto o ké? O kuʼni neloʼ lèn yen mèn nà mba kuaʼ nshun o ze nenùn ké? Nga, o keʼ kuʼni. Yaweh kô ndù benntùn ke ntshob ze nu à kuaʼ ze tu wut, ke bʼa ne faṅ i nsi, nèn ntèt taʼ kam tù nekome, ke foto lo, tshu tsʼa  keʼ ghù yôg là, nke ntshob bo.​—Netume 20:4, 5"
"Matghamte Kebwô num ntswite benntùn mbʼa be mebwô ne zwite tsemoʼ benntùn ngelaṅ ntsho
. Yésu lo tshob mbe, shun Nsi bʼa ben tse bo ghù nkôni netèt bo bo là. Mèn keʼ be zwi benntùn tsʼa num nkô là. (Yohané 13:35) Bag à bin keʼ kuʼni nezwi mba tshùagkèt benntùn. Ngelaṅ ze ghakeban Yésu nàʼ nseʼ num neghom i là, a lo ke bam mbe ghaziʼte nu i zwe zweʼ boa bo num netshuʼ i.​—Matio 26:51, 52."
"Matghamte Kebwô num ntswite benntùn mbe, benkebwô nsi yen ngeʼ kemi ntùm ndà mbwôge. 
Ndù Nwaʼni Nsi ke ntswitʼà mbe : “nukebwô ke ntènte mèn ntshag i à num manze vùkob.” (Roma 6:23) Yaweh bʼa Nsi zʼa num nkô benntùn nyiaṅtu là. Taʼ Nsi nkôni mbà yi là, kuʼni netshu ntù benntùn ntùm mbwôg matmat ké? Kuaʼ nenùn, yen nà bʼa tatte! Ndàʼ tàʼ matghamte ntshùʼ bèn zi be ntùm paradisiʼ, mbe matghamte ze Yaweh kô là. (Apokalipse 15:4) Njoṅ matghamte fa tse bo num ntswite benntùn tatte Satan nà, nsi mi mum yen ngelaṅ nà."
"Vùkob keʼ bʼa yôg
. Vùkob ke mfutʼà neta miaglo. (Yohané 11:11-14) Feben keʼ kuʼni nejuʼ sàm ntshuʼte, ke neyen nze, ke netshob nu, ke nekwate nu lo. (Nzenu 9:5, 10) Matghamte kebwô num ntswite benntùn mbe feben num nèn ntùm ngô ba ywèle, nke ntswe boa mbwetà tshobe. Yen nà keʼ bʼa ju ze Nwaʼni Nsi num ntswite là."
"Ben tse bo ya kwù là keʼ kuʼni neywimte be, ke neghù nukebwô be lo. 
Benntùn yàm num mfiagte tshunu, bo neke ngwat mbwe, ke neton ngab num tu ben tse bo ya kwù là lo: bo num mbe fàʼ ndùlala  nke nkwate mbe nutse tshwèt mbwô feben nà tà.ʼ Là, Nsi keʼ kô ndù benntùn ke ngù ndùlala, nummbe, tatte Satan bèn nso men nkwate kebwô là tu bo. Neghù ndùlala, keʼ kuʼni neghù ndù mba kuaʼ feben tsiaṅte, nummbe bo keʼ bèn mbe ntùn. Bag à bin keʼ ghù neke mbwôg feben, ke bèn ngù mba neke ngamte yube. Bag à bin ghù neke ngamtʼà ndàʼ Nsi tùʼ i.​—Matio 4:10."
"Feben nsi bèn ghù yôg. 
Yaweh Nsi bam feben num vù, ngù bo tswe ntùm paradisi num nsitshàʼa. Là, yen nà bʼa ju ze Nsi zi ghù à ndù manjam nà. (Yohané 5:28, 29; Mfàʼ ghantum 24:15) Nsi kuʼni nebam mèn zʼa nàʼ nja kwù là num vù, be ndaṅndaṅ mbʼa keʼ ta wù nebam tàʼ mèn num miaglo là.​—Marko 5:22, 23, 41, 42."
"Netshob mbe mèn keʼ be kwù, bʼa tàʼ tatte ze Satan, ghabte njù là. 
Satan boa ywetkebwô tse num ntatte benntùn, bo nke mbam mbe ywèt feben keʼ be kwù, mbe bo bèn nkuʼni nekag mba ngokèt num be, mba neloʼ tsemoʼ ngùtni ntèt be yi. Satan num ntatte benntùn, moʼ ngelaṅ ntùm njem, ke ntùm yente lo. Yaweh num mbàn benntùn tse bo num nke nkagtùn, ndù boa feben ke ntshobte là.​—Nebwôgte 18:10-12."
"Yaweh ke nsi bam mbe tshùagkèt benntùn bagte paradisi
. Ndàʼ shun Nsi bèn tswe ntùm paradisi. Là, ke zʼa nsi ghù tshùagkèt benntùn à? Num nebùnte yen bètte li, à bwô be siaṅ kuaʼ koʼ tshô Noah. A be sénni à nguʼ njù ntshàʼntshàʼ mba Noah nàʼ mbe num nsitshàʼ là. A nàʼ mbʼa tàʼ ngabwôntù mènntùn, ndù à lo ke nkagtùn num neke ngù à ju ze Nsi kô là. Là, tsemoʼ benntùn tse boa bo nàʼ mbe num tshàʼ là, nàʼ nke mfàʼ à tshukebwô. Yaweh lo yen ndùla, ntshob Noah mbʼa nsi ghù dibambaṅ lo, mbiagte nzwit njoṅ tshen tshùagkèt benntùn nà fa. A lo bèn mbe zwiagte, a tshob Noah ndù à kom tàʼ lamntàʼ sitima, sʼa nsi ywimtʼé, kà bo tunndà i kwù ntùm ntse dibambaṅ nà.​—Netoʼte 6:9-18."
"Noah bo tunndà i lo kom sitima
. Noah lo soṅ benntùn mbe dibambaṅ nsi lo; là, bo lo ke kùʼ ntoṅ num nejuʼu; nke nèn be nbwe ntùm neke ngù tshukebwô. Ngelaṅ ze Noah nàʼ miagte nekom sitima là, a lo tènte bà nyàm ntshag ntùm bwe, mbèn ntsho ze ntùm bwe boa tunndà i. Yen ngelaṅ nà, Yaweh lo ghù fetmbaṅ ndùb shùm; mbaṅ lo num tshàʼ ketsin, léʼ njù ṅamnkuà, mbwôgthù bo tèttsweʼ. Ntse lo dun mbiagte njoṅ dùʼ fa num nsitshàʼa.​—Netoʼte 7:7-12."
"Tshùagkèt benntùn lo bi yôg sobe, là, Noah bo tunndà i yôg
. Yaweh lo kabte yub ngelaṅ ze dibambaṅ nàʼ ndo mbiagte nsitshàʼ fa là. Bo lo tum ntùm sitima ngelaṅ ze mbaṅ nàʼ ntshette, dùʼ jum nàʼ ke bèn ntèt ndô nzwit tshùagkèt benntùn. (Netoʼte 7:22, 23) Ntshob Nsi tshob mbe: Yaweh Nsi bèn seʼ moʼ yoṅ i, ntùm zebe ngelaṅ, num nebiagte nzwit tshùagkèt benntùn tse bo ke tshwèt njuʼ ntshu i là. A ke nsi biagte ben netsine. A nsi faṅ yub ndù bo tswe matmat num nsitshàʼa, ntùm paradisi.​—2 Pétro 2:5, 6, 9."
"Mbeʼyàm benntùn num mfàʼ tshukebwô num sènni
. Ngùtni dun num nsitshaʼa. Yaweh num ntum ghakwénta mi njoṅ ngelaṅ fa, ndù bo ke ntagte benntùn; là, mbeʼyam tshen benntùn nà keʼ kô nekùʼ ntoṅ mub njuʼ ntshob Yaweh. Bo keʼ kô nebate kuzin sobe. Bo keʼ kô nebam ju ze Yaweh tshwèt ntswite bo mfà num numebwô mba ze kebwô là. Ke zʼa tshwèt mbéb yub à? Bo nsi bate mat yub tàʼ léʼ njù ké? Mbeʼyàm netèt bo ke nsi bate mba léʼ ntshùʼ. Là ngelaṅ ze Yaweh Nsi seʼ biagte nzwit tshùagkèt benntùn, ngù ndù bo kwù matmat là tshwèt ngebte.​—Yobkwi 92:7."
"Yaweh ke nsi bagte nsitshàʼa. A nsi kaṅ a tùʼ à tàʼ paradisi
. Benntùn tse bo tshwèt nkaṅ sènni ntùʼ shun Nsi là, nsi tswʼà matmat num nsitshàʼa ntùm paradisi.​—Yobkwi 37:29."
"Ngankemban Nsi ze ndùb bʼa Satan, Diabolo
. A bʼa tàʼ Angél, zʼa nàʼ nta tu mbwe Yaweh là. Satan tshwèt nkeʼ nzwe bo Nsi, mbèn nke ngùtni benntùn nyiaṅtu bo ntôtni mayàme. Satan num ntshùag neshu. A bʼa ngatatte mbèn mbe ngazwimèn.​—Yohané 8:44."
"Tsemoʼ ywèt lo tam  ndjam Satan, boa bo nke nta tu mbwe Nsi
. Nwaʼni Nsi ke ntsiaṅ yub à ywètkebwô. Ndaṅndaṅ be mba Satan nà, tshen ywètkebwô là bʼa ghakeban benntùn nyiaṅtu. Bo num nkô negùtni benntùn. (Matio 9:32, 33; 12:22) Yaweh Nsi biagte Satan boa ywetkebwô tse fa bo ke nsi bèn be num nsitshàʼ matmat. Ngelaṅ neloʼ nke ngùtni benntùn yi, keʼ bèn nekeʼ bo yàme.​—Apokalipse 12:12."
"A be zʼo kô nebe nshun Nsi là, mbʼa keʼ bwô neke mfàʼ ju zʼa num mbwô Satan nà
. Satan boa ywètkebwô tse num mbàn Yaweh. Njoṅ yub fa bʼa ghakeban Nsi. A bwô ndù o nèn netèt bo, ntshoʼ yu mèn zʼo kô neke ngù mbʼa tsiaṅte num o là​—Satan ké ke Yaweh à? A be zʼo kô yôg matmat là, o loʼ neke ngù à ju ze Nsi kô là. Satan ghù lamte manze mayàm tse neloʼ nke ntatte benntùn yi. Mbeʼyàm benntùn num nfaṅ ndù à ke ntatte yube.​—Apokalipse 12:9."
"Yésu Kristô bʼa mén Yaweh, mbèn mbe nshun i ze tanjoṅ
. Yésu Kristô lo be sweʼ seʼ ndù bo bwe i num tshàʼ mba tàʼ mènntùn nyiaṅtu là, ndù a nàʼ mbʼa tàʼ neta ywèt mfe kamànyam. (Yohané 17:5) A nà nsweʼ nseʼ num tshàʼa, num nesoṅ benntùn nyiaṅtu nunenùn mfà num Nsi. (Yohané 18:37) A lo bèn mfà mba yôg se, se mènntùn, num neloʼ ntshuʼ bétni benntùn nyiaṅtu yi bu nukebwô mba vùkob. (Roma 6:23) Yésu be ndonni à Mfen zʼa tswe num Diaṅ Fen Nsi, sʼa ba tàʼ netô mfe kamànyam, ndù a yi zi bèn kaṅ nsitshàʼ loʼ ghù paradisi yi là.​—Apokalipse 19:16."
"Mba ba angél bʼa shun Nsi
. Ba angél lo ke yoṅ ntoʼ tswe num tshàʼ mbà benntùn nyiaṅtu là. Yaweh nàʼ bwôgmbwe nabte yub mfe kamànyam, kà nzi nabte tshàʼa. (Yob 38:4-7) Ba angél bʼa ntu ntshuʼ ntshuʼ. (Daniel 7:10) Tshen shun Nsi là mfe kamànyam, tshwèt ndiag mbe benntùn ziʼte ndèn nunenùn mfà num Yaweh.​—Apokalipse 14:6, 7."
"Nsi ghù shun tse mba num nsitshàʼa; a ke ntsiaṅ yub à ghakwinta mi
. A num mbe ndùse tàʼ ngakwinta tsin mbwe ngatshoʼte ntsha là, mbʼàʼ tshob à ju zʼa lèn mfà num tàʼ mèn, ke num tàʼ ju là. Ghakwinta Yaweh num nke nsoṅ njoṅ benntùn fa, ju ze bo lèn mfà num Yaweh Nsi, mba num nkàʼni mi là. (Esaya 43:10) Ndaṅndaṅ mbà ba angél là, ghakwinta ke neywimtʼo, ndù mba wù yu, lèn nunenùn mfà num Yaweh Nsi. Bo ke ndiag à mbe mba we lo, be ze taʼ nshun Nsi."
"Satan num ndiag netèntʼo ndù o ke mfàʼ ka
. Mbeʼyàm benntùn num mfiag ndon num fi mbwetà tshobe, ke neke mfà jujù ywèt tshob lo, num ndù kà bo ya ntù mfàʼ kebwô bo. Bo num ngù ndùlala  nke mbwôg à mbe kà fet ywèt tshob ket yube. Bo num nso nkwa mi bo loʼ ka na yi là num ntu mbu mube, ke num ndaṅ mbu mub lo. Bo num nu, ke neyoʼ mfu neloʼ nke mbéb wut tshob yi lo; bo num nu ndùlala nke nkwate mbe men mfu là ghù neta ka. Tsemoʼ num mbèn ntswéʼ dùʼ bo ntùm ndà, ke num tàʼ dùʼ tshàʼ lo, ntshoṅ ba tshu ntùm bwe, nummbe bo num nkwate mbe tshen tshu là ghù neta neloʼ nkabte yub yi. Tsemoʼ num mbèn “nsaṅ nkub ka” num bo kà nke nzine, nummbe bo num nkwate mbʼa kuʼni neywimte yub ngù tshunu tshob ke ntôg mebwô, ke netshùa nkuaʼ nkuaʼ ndà ṅwàʼni ke neloṅ ntsha ke kuʼni, ke nekô yub ke kô nkô lo."
"Mbwô manze neloʼ ntshuʼ wùl o yi bu Satan bʼa neghù Yaweh mba nshun o là. 
Yaweh Nsi boa ba angél tse ghù neta ndùb, ndù a tshùa ze Satan boa ywètkebwô tse. (Yakobo 2:19; Apokalipse 12:9) Yaweh tsin nke mbéb làʼte neta neloʼ ntshuʼ shun tse yi bu ngeʼ​—tshen ben nà bʼa kuaʼ koʼ bétni ghabam nu i.​—2 Kronika 16:9."
"Ntshob Nsi tshwèt ntshob ndù. “O keʼ ghù neke mfàʼ ka.” 
Yaweh ke mbàn mesim bo ka à nummbe: benntùn tse bo num mfaʼ tshen tshu là num mbe nèn miagte ntùʼ bʼa kuan Satan Diabolo.​—Levitiko 19:26."
"Satan num nkagtùn ntènte benntùn ndù bo ke mfàʼ ju zʼa keʼ bwô là
. Mèn zʼa tshwèt ndiag nebe nshun Nsi là ghù neke mbàn tshu tse Nsi num mbàn nà. (Yobkwi 97:10) Tshù bon njoṅ tshu tse shun Nsi num nkù nefàʼ là li."
"Tshunu kattù. 
“Ka ghù màndà.” (Netume 20:14) A bʼa nukebwô num miag Nsi, mbe mandum zi bo mènnzwi, ke mènnzwi nezi bo mandum, ke be ndù bo yi nà ndà.​—1 Korintô 6:18."
"Nebum nduʼ. 
“Ghabum nduʼ . . . ke nsi ghù yub bag i ntùm Nufen Nsi.”​—1 Korintô 6:10."
"Nezwi mèn, nesô bam
. “Kà zwi mènntùn.”​—Netume 20:13."
"Neyi tshô. 
“Kà yi tshô.”​—Netume 20:15."
"Tatte
. Yaweh num mbàn “lem tatte.”​—Tankùt 6:17."
"Tshùagkèt mba tshùagntù
. “[Yaweh] num mbàn kuaʼ mènntùn ze nefètte lem be mbwô i là.” (Yobkwi 11:5) “Mfàʼ mbàb wut num ndàʼte wul [i mba] . . . ntùm tshùagntù.”​—Galatia 5:19, 20."
"Neke ntam tô
. “A bwô netsin neke nzin . . . bin . . . ngagheʼte.”​—1 Korintô 5:11."
"Neke mbàn ben bo ghù ngubwut ghua là mba ghùnngô
. “Bin loʼ neke nkô ghakeban tsin nèn yi mbwe, mbèn nke ndeʼte Nsi tu ben tse bo tshwèt ntshoʼ nku min kebàn nà.”​—Matio 5:43, 44."
"Tshu tse Nsi tshwèt mbètte be là bʼa neloʼ njwimte be yi. 
A keʼ bʼa njoṅ ngelaṅ fa ze mènntùn kuʼni netshùb ntù i nebe ke ghù ju zʼa keʼ bwô là. Ndaʼ ndù, Yaweh, mba ghakwinta mi, kuʼni neywimtʼo, ndù o ziʼte neke ntshùb ntù o, ke bèn neghù tshu tse Nsi num mbàn nà.​—Isaya 48:17; Filipia 4:13; Héber 10:24, 25."
"A be zʼo ghù tàʼ nshun o zʼo num nyamtʼé mbèn nke mbwôg i là, mbʼo àʼ kagtùn nebe yu mbà yi là
. Bo num nsiaṅ ntùm Nwaʼni Nsi mbe: “Yaweh bʼa mèn mebwô mbèn mbe mèn netsine. (Yobkwi 25:8) Nebe nshun Nsi tshwèt mbèttʼo nebe mèn mebwô, mbèn mbe mèn netsine. Nwaʼni Nsi tshob yen ni ndù: “Num ndùlala, bin kaṅ ntùʼ ghafiʼte Nsi, mba ben tse Nsi kô yub là, mbèn ndoʼ neke nzin ntùm nkôni nèn yi mbwe.” (Efésô 5:1, 2) Tshù bon manze netshùa bwe kà nke mfàʼ ndùlala li:"
"Neywimte tsemoʼ benntùn
. “A bwô bag à bin ke ngù numebwô mbwe njoṅ benntùn fa.”​—Galatia 6:10."
"Nefà wùt be num fàʼ kuaʼ mebwô. 
“Kà mèn zʼa be njé là bèn neyi i, là, a bwô ndù à so neta num i, ndoʼ mfàʼ fàʼ yi, ndoʼ mbu mi mfàʼ mbwô fàʼ yi.”​—Efésô 4:28."
"Netswe nelàn num wut mba ntùm ywèle
. A bwô ndù bag à bin lànte njoṅ ṅuʼ num mbàb wut be fa, mba njoṅ ṅuʼ ywèt ntùm ntù be fa, miagte zebe nelànte ntùm neke mbwôg Nsi.”​—2 Korintô 7:1."
"Neloʼ nkôni bo nkuʼni kà nke ntshagte tunndà be yi. 
“A bwô ndù mba we lo netèt be . . . ke nkô nzwi i mba tu wul i là; num ze bag i, mènnzwi bèn nke mbwôg ndu i à ntùm nkuʼni ndùb. Bônkeʼ, bin ke njuʼ ntshu tà tsin mba mà tsine.”​—Efésô 5:33–6:1."
"Netswite nkôni mbwe tsemoʼ benntùn. 
“Bag à bin loʼ neke nkôni netèt be be, nèn yi mbwe, nummbe nkôni fe à Nsi.”​—1 Yohané 4:7."
"Neke nze nkàn ngô. 
“A bwô ndù mba we lo fà wul i nsi mbwe [ghatô ngô] . . . Bin fà jù ze njoṅ yub fa kuʼni nekwé bin nà bo; mfà ntshub ngakwé ntshub.”​—Roma 13:1, 7."
"O ke nkô neléʼ tàʼ nshun o, mbʼo àʼ ke ntshobte bin yi. 
O num nke njuʼ nu i, mba yi bèn nke njuʼ ze yu. O num mbèn nke ntshob à numebwô mfà num nshun o, mbwe tsemoʼ benntùn. A bʼa be ju ntshùʼ bo nebe nshun Nsi. Be yen ju ze Nwaʼni Nsi tshwèt ntshob mfà num bwe là:"
"Ke ntshob yu nu Yaweh njoṅ ngelaṅ fa ntùm neke ndeʼtʼé. 
“Bin ke nkagtùn ntùm neleʼte Nsi.”​—Roma 12:12."
"Bin ke nsiaṅ Nwaʼni Nsi, Ntshob Nsi. 
“Njoṅ ṅwàʼni Nsi fa fe à ywèt Nsi: a num njwimte neke ntswite, neke ntsiagte mèn, neke njab mba zit ju lo num ze dù.”​—2 Timôtio 3:16."
"Bin ke ntswite tsemoʼ benntùn Ntshob Nsi
. “Bin nèn nà, ngù ndù njoṅ nzwit benntùn nyiaṅtù fa num tshàʼ kaṅ ntùʼ ghaziʼte nu àm . . . ntswite yub neke nze njoṅ tshu fa tse me nàʼ ntshob bin nà.”​—Matio 28:19, 20."
"Bin diag neke nzin à bin à tsemoʼ shun Nsi
. “Mèn ke njôg boa ghazenu mbʼa nsi tùʼ nzenu.”​—Tankùt 13:20."
"Bin ke nèn ntseʼte ndà Nufen Nsi
. “Mba we lo netèt be ke nkuʼni mfel i, ndùlala ndù nkôni be netèt be, . . . be bèn nke mfà fènntù be be.”​—Héber 10:24, 25."
"Bin ke ntomte mfàʼ Nufen Nsi. 
“Mba zit mèn no [ke ngù] à mbʼa kwate ntù i là, ke tshàm, ke béb mbe bo nàntʼé, nummbe Nsi num nkô mèn zʼa be mfà ju mèn à ntùm tsiaṅte là.”​—2 Korintô 9:7."
"Mèn num mbe diag neghù tàʼ nshun i ze nswe, a nke mbèttʼé nekagtùn; nebèn ntshùb yen nshun i là ntùm kuzin se, bèn nke mbèttʼé be kagtùn. 
A be ndù o kagtùn nebe nshun Nsi, mbèn ntshùb so kushun bin yi mebwô là, mbʼo nsi kwé mbotni mayàme. Yésu lo tshob ghaziʼte nu i ndù: “Bin nsi ziʼte nunenùn ndène; yen ngelaṅ nà, yen nunenùn mbit là tshuʼ zine.” (Yohané 8:32) Nebagte men ntshob li bʼa ndù ke?"
"Netshuʼ wul o mum yen ngelaṅ njù li. 
O kuʼni netshuʼ wul o, ke netum nkuan lo, bu ntswite kebwô, mba mbu tatte tse Satan tshwèt nsa ntùm njù là. O kuʼni netum nkuan mba mbu netswe ke ke nywinte sàm ju, mbe ju zʼa tshùb yôg ntshuʼ ntshuʼ benntùn tse bo keʼ lèn Yaweh là. (Roma 8:22) Shun Nsi tshuʼ wut tshob mba bu “neke mbwôg vùkob.”​—Héber 2:14, 15."
"Netshuʼ wul o nzi ntswe yu tu, ntùm njù nswe ze Nsi zi loʼ seʼ yi là. 
Yen ni bʼa mà tsiaṅte ndùb wù, neyen ndù o tshuʼ wul o nkuan mbu njù, num nezi ntswe yu tu ndù manjam! Num nsitshàʼ ze Nsi zi kaṅ a tùʼ paradisi là, benntùn ke zi mbèn nke mbwôg ntsho, ngokèt, mba nebèn nke nzwite yube. Bo ke zi mbèn mbe bà bwôṅ, ke bèn nzi nke njuʼ nzikuʼu. Bo ke zi mbèn ndèn ywèn, ke bèn ndèn mba vùkôb. Bo ke zi mbèn nke ntswe ntùm bwôg, ke bèn nke njen ngeʼ. Bo ke "
"Shun Yaweh Nsi ghù yôg matmat. 
zi mbèn nke ngùtni yub bo tshunu ketsin. Nwaʼni Nsi tshwèt ntshob mfà num Nsi ndù: “O be ngàʼ bu o, mba zit ju lo zʼa ghù zwiag là, jù ju zʼa kô là, njwèle.”​—Yobkwi 145:16."
"O àʼ zi ngù ngelaṅ neloʼ mfàʼ tshu mayàm yi
Yôg matmat bʼa tàʼ ndàʼ tanjoṅ ze Nsi zi fà ben tse bo tshwèt ndiag kushun se là. (Roma 6:23) Nàʼ nkwate njoṅ tshu fa tsʼa bʼo zi nke mfàʼ ngelaṅ zʼo kagtùn tà nzi ngù yôg matmat là njene!"
"O si ghù ngelaṅ neloʼ nkutnkushun mayàm yi
. Moʼndù o lo nke nkô neziʼte nzi mbʼa ngabuʼloṅe. Ke ndù o lo nke nkô neziʼtʼà fàʼ neke ndoʼ foto bon tshu mbu, ke se neke nkom ntshwèn no. Moʼ nduʼ o lo nke nkô neziʼtʼà ju mfà num ba nyàm, ke num ntù neywit lo. Nya kelà, kʼo lo nke nkô à nekatte, njen tsemoʼ ntumngô boa tsemoʼ ndzwit benntùn nyiaṅtu lo. O kagtùn tà nkwé yôg matmat, mbʼo nsi ghù ngelaṅ neloʼ mfàʼ njoṅ tshen tshu là yi fa!"
"Loʼ Nsi ngù nshun o yi matmat!
. Yôg matmat nsi fà ngelaṅ neloʼ mbumte bin à mbeʼyàm tsemoʼ bandum mba bènnzwi, tse mba bo yub kutkushun boa Nsi mba wù là. O nsi be yôg shun bin à bo, nke ndèn ba mfàʼ mi bo lèn nefàʼ là, mba mat tshob tse mebwô. Mba bo yub nsi tùʼ à shun tsho. O àʼ zi nke nkô yube, mba bo nke nkô o. (1 Korintô 13:8) O ghù yôg matmat, mbʼo nsi ghù ngelaṅ neloʼ mbe nshun njoṅ benntùn fa yi num nsitsàʼa! Là, zʼa bèn mbwô ndute là bʼa mbe: ntùm nguʼnjù ntshàʼ ntshàʼ tsʼà nsi ketôg là, mu nkôni bin Yaweh Nsi ke nèn à be mbwe. "
"Nkôni bèn nke nte tun neyôg shune. 
Ndaṅndaṅ mbʼo nsi ke lènte bin Yaweh kuàʼ mebwô là, bʼa be ndaṅndaṅ mbʼo nsi kekô i nèn mbwe là. Mbʼo nsi kekô i nèn mbwe là bèn mbʼa be mbʼo nsi kekù ntù nefaʼ yi là. Neghù ndùlala nsi tèntʼo kʼo kaṅ ntùʼ à ngaziʼte nu Yésu Kristô. (Matio 28:19) Tsho yu ntùm tunndà tsiaṅte ghakwinta Yaweh, ndùlala kuʼni neghù o be yu nshun Nsi matmat! Ke zʼo kuʼni neghù kà mbe ndùla à?"
"A bwô ndù o ke nze nthsùʼ Nsi num neloʼ ndàʼte ndù o kô i
. “Tshù ju ze nkôni Nsi be yi li: a bʼa ndù bag à bin ke nze ntshùʼ mi; ntshùʼ mi keʼ lèt.”​—1 Yohané 5:3."
"Neke mfàʼ ju zʼo tshwèt nziʼte là. 
Yésu lo soṅ tàʼ tshô zʼa kuʼni neywimtʼo nejuʼ men nkwate li là. Tàʼ nzenu mèn lo kùt bàʼ i num loṅ. Nkagni mèn lo kùt ze num nkwa. Ngelaṅ ze tàʼ fetmbaṅ ndùb nàʼ nshùm neta là, bàʼ nzenu mèn zʼa nàʼ nkùt num loṅ nà lo ke wù; là, ze nkagni mèn zʼa nàʼ nkùt num nkwa là, lo sate fa ngwù nsi. Yésu lo bagte ntshob ndù: benntùn tse bo num njuʼ ntshob mi nke nze là ke mfutʼà nzenu mèn zʼa nàʼ nkùt bàʼ i num loṅ nà. Là, benntùn tse bo num njuʼ ntshob mi ke ke nze là, ke mfutʼà nkagni mèn zʼa nàʼ nkùt baʼ i num nkwa là. Zit mèn zʼo kô nefiʼtʼé num tshen benntùn bàa li à?​—Matio 7:24-27."
"Nefà wul o Nsi
. Nefà wul o Nsi bʼa nediag tàʼ dùʼ ze ntshuʼte keʼ be  là, ntswe bwe tùʼ o: ndeʼtʼé ntshob yi ndù o tshwèt ndiag neke mfàʼ num ze nekô, matmat. Nefàʼ num ze nekô Nsi ke ndàʼtʼà mbʼo tùʼ bʼa tàʼ ngabam ntshob Yésu Kristô.​—Matio 11:29."
"Neghù bo nyuʼ o ntse. 
“Ghù bo nyuʼ o ntse, o bèn ntsiaṅ lèn Yaweh ndù a sôg njoṅ nukebwô tsho fa.”​—Mfàʼ ghantum 22:16."
"Neke mfàʼ Nsi ke bot. 
“Mba kelèn ju lo ze bin num ngù là, bin ke mfàʼ à njoṅ ntù tsin fa, mbà bin fàʼ à Yaweh, ke bʼa mbà bin fàʼ à benntùn nyiaṅtu là.”​—Kolosé 3:23."
"Tshukebwô tsʼa tshwèt ntôgte num nsitshàʼ ndon nà ke ndàʼtʼà mbe paradisi ya ghebte
. Nwaʼni Nsi lo tshob mbe bag à bin nsi yen tshukekŵo nzenze, kà mbe ghubte tshàʼ njog nkaṅ nzi paradisi. Bag à bin bʼa mum yen ngelaṅ njù mbit là ndonni! Tshù tsemoʼ lèn tshu tse Nwaʼni Nsi nàʼ ntshob mbʼà nsi tum mbwe be là li:"
"Badibantsho
. “Moʼ ngô nsi lo, màʼ moʼ ngô ntsho; moʼ nufen nsi lo, màʼ moʼ nufen ntsho.” (Matio 24:7) Men nkam Ntshob Nsi li ya bumte e. Ne toʼte fe num nguʼ njù 1914, dibantsho bàa ya leʼ num nsitshàʼ fa, bon ntsho nkeʼnkeʼ bèn ndeʼe, nzwite benntùn ntshuʼ ntshu.ʼ"
"Ngokèt nenaṅ ntùm njù
. “Ngokèt nzenze nsi naṅ ntùm njù; nke ntum ntùm tàʼ dùʼ nèn ntsho ntùm moʼo.” (Lukas 21:11) Yen nu li ya sagte mbwe be ké? Ṅ kwitshuʼ, ghon ntù, tswiagnzwi, takèt fiba, SIDA, boa ba tsemoʼ ngokèt nzenze ya zwite benntùn ntshuʼ ntshu.ʼ"
"Nebwôṅ jujù
. Benntùn tse bo keʼ ghù jujù zʼa kuʼ num bo là yàm num nsitsàʼa. Tse ntshuʼ ntshuʼ num nkwù nzikuʼ njoṅ nguʼ fa. Yen ni bèn mbʼa be moʼ keki sʼa tshwèt nke ndàʼte ndù paradisi ghebte là. Nwaʼni Nsi ntshob mbe: “kekua nsi yà.”—Marko 13:8."
"Tshàʼ neke nyiʼte. 
“Tshàʼ nsi ke nyiʼte ntùm tàʼ dùʼ ntsine, moʼ dùʼ bèn nyiʼte ze.” (Matio 24:7) Bag à "
"Tshùagkèt benntùm
bin ya yen mba yen nà mum zebe ngelaṅ. Fe netoʼte num 1914, benntùn tse tshàʼ nyiʼte nzwi yub là tôg ntu ntshu.ʼ"
"Nezwite benntùn
. Benntùn nsi be “ghakô nkàb” mbèn mbe “ghakô tu wut tshobe.” Bo nsi be “ghakô ngùa ntshùa nekô Nsi.” Bônkeʼ nsi ke “gha nejuʼ ntshu tà tshobe.” (2 Timotio 3:1-5) O keʼ yen yu ndù lèn tshen benntùn nà yàm ntùm njù sènni ké? Bo keʼ be bwôg Nsi mba me tsil i, mbèn nke ndoʼ ngùtni ntèt benntùn tse bo tshwèt nke nkagtùn ne ziʼte nelèn Nsi là yi."
"Njoṅ tshen tshu li fa ke ndàʼtʼa mbe Nufen Nsi ya ghebte
. Benntùn nsi ke nèn à be mbwe ntùm “nebe ke zin num ntshùʼ.” (Matio 24:12) Mbà we lo ghù nebam mbe nezwite benntùn loʼ njù ntùm yen ngelaṅ ni, ntshùa mbʼa nàʼ mbe mbwe là. Ntùm njoṅ ngô fafa, benntùn ke ntswʼà ntùm bwôg neyi tshu tshobe, nefim ntshu tshobe ke netshuʼte yub ṅwi lo."
